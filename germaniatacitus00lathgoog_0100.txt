enonaoonnur. lxxxi

adventurn exspectare atque ibi decertare constituisse. Quod
ubi Oaesar comperit, omnibus his rebus confectis, quarum
rerum caussa transducere exercitum constituerat, ut Gen
manis metum injiceret, nt Sigambros ulcisceretur, ut Ubios
obsidione liberaret, diebus omnino x. et vni. trans Rhenum
consumtis, satis et ad laudem et ad utilitatem profectum
arbitratus, se in Galliam recepit pontemque rescidit.

CAES. RELL. GALL. Vl.

IX. Uaesar, postquam ex Menapiis in Treviros venit,
duabus de caussis Rhenum transire coustituit: quarum erat
altera, quod auxilia contra se Treviris miserant; altera, nc
Ambiorix ad eos receptum haberet. His constitutis rebus,
paullum supra eum locum, quo ante exercitum transduxerat,
facere pontem instituit. Nota atquc instituta ratione, magno
militum studio, paucis diebus opus efficitur. Firmo in Tra·
viris pracsidio ad pontem relicto, nequis ab iis subito motus
oriretur, reliquas copias equitatumque transducit. Ubii, qui
ante obsides dederant atque in deditionem venerant, purgandi
sui caussa ad enm legatos mittunt, qui doceant, “ neque ex
sua civitate auxilia in Treviros missa, neque ab se fidem
laesam:” petunt atque orant, “ut sibi parcat, ne communi
odio Germanorum innocentes pro nocentibus poenas pendant :”
si amplius obsidum velit, darc pollicentur. (lognita Caesar
caussa reperit, ab Suevis auxilia missa esse, Ubiorum satis·
factionem accepit, aditus viasque in Suevos perquirit.

X. interim paucis post diebus fit ab Ubiis certior,
Suevos omnes unum in locum copias cogere atque iis na-
tionibus, quae sub eorum sint imperio, denunciare, uti auxilia
peditatus equitatusque mittant. His cognitis rebus, rem
frumentariam providet, castris idoneum locum deligit, Ubiis
imperat, ut pecora deducant suaque omnia ex agris in oppida
conferant, sperans, barbaros atque imperitos homines, inopia
cibariorum adductos, ad iniquam pugnandi conditionem posse
deduci: mandat, ut crebros exploratores in Suevos mittant,

quaeque apud eos gerantur, cognoscant. Illi imperata faciunt
et paucis dicbus intermissis referunt, “Suevos omnes, post·
eaquam certiores nuncii de exercitu Romanorum venerint, cnm
omnibus suis sociorumque copiis, quas coegissent, penitus ad

a

 

